= Psaní všemi deseti
  == Rozložení klávesnice
  Klávesnice, kterou používáme každý den na počítači nebo telefonu není vůbec uzpůsobena na rychlé ani pohodlné psaní. Proč to tak ale je? Proč používáme zrovna rozložení QWERTZ a QWERTY? Proč ne třeba ABCDEF?

  Všechny cesty vedou až do roku 1878 k *psacímu stroji* Remington @psaci-stroj, který se objevil s námi známým QWERTY a o deset let později bylo toto rozložení dokonce přijato za standard. Konstruktéři se při vytváření klávesnice k prvním psacím strojům totiž potýkali s *problémem zasekáváním kladívek* stisknutých rychle za sebou. Docházelo k tomu ještě častěji, pokud byly tyto dvě klávesy vedle sebe. @psaci-stroj2 Proto se musely klávesy, které se často píší po sobě "rozházet" dál od sebe a vznikla tak námi známá QWERTY.
  
  V Česku nebo například v Německu se převážně používá lehce modifikovaná QWERTZ, jednoduše proto, že v *němčině* se písmeno Z vyskytuje daleko častěji než Y a tak si tyto klávesy Němci prohodili, aby měli Z blíže po ruce. V té době se na území České republiky psalo převážně německy, a tak jsme tuto úpravu přijali. @psaci-stroj2

  Přestože dnes už takový problém s kladívky nemáme, zvyk je železná košile.
  
  #figure(
    image("../obrazky/psaci-stroj.jpg", width: 80%),
    caption: [Psací stroj @psaci-stroj-ilustrace],
  ) <stroj>

  #block(breakable: false)[ // aby se to nezalomilo na další stranu
  == Prstoklad
  Když už víme, jak vznikla naše klávesnice, pojďme se podívat, jak rozmístit prsty, abychom ji celou ovládli. Záchranným bodem pro nás jsou klávesy F a J ležící téměř ve středu. Ty na drtivé většině klávesnic mají *malé výstupky*, nahmatatelné i poslepu. Na tyto dvě hlavní umístíme ukazováčky a ostatní prsty na klávesy ve stejné řadě. Vycházet tedy budeme z tlačítek ASDF a JKLŮ. Každý prst si poté hledá svůj *pomyslný sloupeček* jak můžete vidět na @klavesnice[obrázku]. Výjimkou jsou palce. Ty se při psaní starají pouze o mezerník.
  
  #v(0.6em)
  #figure(
    image("../obrazky/klavesniceSPavoukem.png", width: 70%),
    caption: "Prstoklad",
  ) <klavesnice>
]